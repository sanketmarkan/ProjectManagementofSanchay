
प्रवक्ता का कहना था कि ख़राब मौसम के कारण इस अभियान में मुश्किलें पेश आ रही हैं.

प्रवक्ता के अनुसार यह मुठभेड़ मंगलवार को तब शुरु हुई जब सीमा पर तैनात सैनिकों ने बारामूला ज़िले के सीमावर्ती इलाक़े गुरेज़ में 'घुसपैठियों' को देखा.

सेना का कहना है कि घुसपैठिए ग्रेनेड लांचर और अन्य आधुनिक हथियारों का इस्तेमाल कर रहे हैं.

यह इलाक़ा बर्फ़ीला है और लगभग 16 हज़ार फीट की ऊँचाई पर है.

शुक्रवार को सेना ने दावा किया था कि उन्होंने नौ 'घुसपैठियों' को नियंत्रण रेखा के नज़दीक भारत प्रशासित कश्मीर के गुरेज़ इलाक़े में मार दिया है.

सेना के प्रवक्ता का कहना था कि भारतीय सुरक्षाबलों ने 22 अप्रैल के बाद से भारत प्रशासित कश्मीर में घुसपैठ की 15 कोशिशों को नाकाम किया है.

सरकार 'कश्मीरियों' से बातचीत को तैयार
 
	
मनमोहन सिंह विश्व नेताओं के साथ
सिंह की अनेक नेताओं के साथ मुलाक़ात हुई
भारत के प्रधानमंत्री डॉक्टर मनमोहन सिंह ने कहा है कि उनकी सरकार उन लोगों के साथ बातचीत के लिए तैयार है जिन्होंने जम्मू कश्मीर में 2002 में हुए विधान सभा चुनाव में भाग नहीं लिया था.

दुनिया के आठ सबसे अमीर देशों के संगठन जी-8 की बैठक में भाग लेने के बाद प्रधानमंत्री ने कहा कि सभी नेताओं के साथ उनकी सार्थक बातचीत हुई है, अलबत्ता इस बैठक में जलवायु परिवर्तन के महत्वपूर्ण मुद्दे पर कोई ठोस सहमति नहीं हो सकी.

प्रधानमंत्री को जी-8 देशों की स्कॉटलैंड में हुई दो दिन की बैठक के लिए विशेष रूप से आमंत्रित किया गया था.

बुधवार और गुरूवार को हुई इस बैठक में भाग लेने के बाद प्रधानमंत्री मनमोहन सिंह ने शुक्रवार को लंदन लौटने पर भारतीय उच्चायोग में पत्रकारों से बात की.